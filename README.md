# Synthetic-Data-Generation-for-Classification-Model
Use of the Game Engine Unity to generate synthetic data for the purpose of training a machine learning model

-----------------------------------------------------------------------------------------------------------------------
Θεόκλητος Τσιφτσής | ΑΕΜ: 03247 | mail: ttsiftsis@uth.gr | Επιβλέπουσα Καθηγήτρια: Δρ. Τσαλαπάτα Χαρίκλεια
-----------------------------------------------------------------------------------------------------------------------

Το συγκεκριμένο repository δημιουργήθηκε με σκοπό την εύκολη πρόσβαση στον κώδικα της εργασίας Ειδικού Θέματος: 
"Χρήση του Game Engine Unity για την Παραγωγή Συνθετικών Δεδομένων με Σκοπό την Εκπαίδευση Μοντέλου Μηχανικής Μάθησης".
-----------------------------------------------------------------------------------------------------------------------
Η εργασία αποτελείται από ένα μοντέλο μηχανικής μάθησης που χρησιμοποιήθηκε για δύο διαφορετικά Dataset. Το μοντέλο
είναι ένα classification model, το οποίο ξεχωρίζει κύκλους, τρίγωνα και τετράγωνα. Το πρώτο Dataset που χρησιμοποιήθηκε
είναι μικρού μεγέθους, αποτελείται από 100 φωτογραφίες για κάθε σχήμα (100 τρίγωνα, 100 κύκλοι και 100 τετράγωνα) και
κάθε φωτογραφία είναι ένα σχέδιο σχήματος γραμμένο στο χέρι. Το μοντέλο, λόγω της διαφορετικότητας που παρατηρείται σε
κάθε φωτογραφία και του μικρού μεγέθους του dataset, είχε αρχικά μικρή ακρίβεια. Αν συμπεριλάβουμε στο training set και
τα συνθετικά δεδομένα, παρατηρούμε μεγάλη αύξηση στην ακρίβεια του μοντέλου, ανεξαρτήτως ποιες εικόνες συμπεριλάβουμε
για training και testing (90% training - 10% testing). Το δεύτερο Dataset, το οποίο είναι μεγάλου μεγέθους αποτελείται
από κύκλους, τρίγωνα και τετράγωνα (όπως και πριν), τα οποία όμως αυτή την φορά ήταν generated με κώδικα python, είχαν
διάφορα χρώματα και τυχαίες θέσεις μέσα στην εικόνα τους. Αρχικά το μοντέλο είχε υψηλή ακρίβεια με αυτό το Dataset,
κυρίως λόγω του μεγάλου μεγέθους του Dataset, της έλλειψης ατελειών που έχουν τα - γραμμένα στο χέρι σχήματα και της
πρόσθεσης δύο pooling layers, δύο convolutional layers και ένα dropout layer (εμβάθυνση του μοντέλου για την διαχείρηση
224x244 μεγέθους εικόνων). Έτσι, χρησιμοποιήθηκε το Unity για την δημιουργία συνθετικών δεδομένων "στοχευμένα" εκεί που
αποτυγχάνει το μοντέλο, με σκοπό την βελτιστοποίηση της ακρίβειας. Πράγματι, από 96.33% παρατηρήθηκε αύξηση ακρίβειας
στο 98%, μόνο προσθέτοντας 40 εικόνες για κάθε σχήμα στο training set, ενώ εξαρχής αποτελούταν από 900 εικόνες. Το
testing set παρέμεινε το ίδιο πριν και μετά την πρόσθεση συνθετικών δεδομένων.
-----------------------------------------------------------------------------------------------------------------------
How to use:
Επειδή στο repository συμπεριλαμβάνονται και training και testing αρχεία, στα 2 jupyter files, τα cells που αφορούν την
τμηματοποίηση των Dataset σε training και testing δεν είναι απαραίτητα. Τα συνθετικά δεδομένα για κάθε dataset
βρίσκονται στον φάκελο train_with_synthetic. Αν κάποιος χρήστης θέλει παρόλα αυτά να δημιουργήσει καινούργια συνθετικά
δεδομένα, μπορεί να χρησιμοποιήσει τον κώδικα από τα 2 Unity scripts:
Σε ένα νέο Unity project, δημιουργούμε ένα κενό Game Object και στα αρχεία μας, ένα καινούργιο Script. Κάνουμε paste
τον κώδικο για το αντίστοιχο Dataset για το οποίο θέλουμε να παράξουμε συνθετικά δεδομένα και ορίζουμε στο κενό Game
Object το script που μόλις φτιάξαμε. Τέλος, πατώντας πάνω στο Game Object ορίζουμε ως κάμερα επιλογής μας την "Main 
Camera". Τέλος, πατάμε 'start', βλέπουμε τα σχήματα να δημιουργούνται και μόλις σταματήσουμε το simulation, έχουμε τα
συνθετικά δεδομένα μας σε έναν καινούργιο φάκελο που θα εμφανιστεί. Τα δεδομένα για το πρώτο Dataset χρειάζονται 
preprocessing, κάτι που το χειρίζεται συγκεκριμένο cell στο πρώτο jupyter file, ενώ τα δεδομένα για το δεύτερο Dataset
είναι έτοιμα να μπουν στο train_with_synthetic. Τέλος, ο κώδικας του δεύτερου script (για το δεύτερο Dataset),
δημιουργήθηκε με σκοπό στοχευμένες ατέλειες του μοντέλου, οι οποίες δεν είναι πάντα ίδιες αν αλλάξουμε το training και
testing set που χρησιμοποιούμε για το training και evaluation.
-----------------------------------------------------------------------------------------------------------------------
Τα αρχεία αποτελούνται από:
- 2 jupyter files για την χρήση του μοντέλου από δύο διαφορετικά Datasets (Squares_circles_triangles.ipynb)-(Code folder)
- Τα 2 Datasets (Dataset + 2D_Geometric_Shapes_Dataset)
- Τον κώδικα που χρησιμοποιήθηκε για την δημιουργία των συνθετικών δεδομένων (ShapeScreenshotGenerator.cs)-(Code folder)
-----------------------------------------------------------------------------------------------------------------------
